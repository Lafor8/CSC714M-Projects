<?xml version="1.0" encoding="ISO-8859-1" ?>
<data>
<article> 
 	<title>Editoryal - National ID system</title>
 	<date>
 	 	<month>February</month>
 	 	<day>03</day>
 	 	<year>2002</year>
 	</date> 
 	<body>    Unang sumingaw ang proposal sa pagkakaroon ng national identification system noong panahon ni dating President Fidel Ramos. Marami ang bumatikos sa proposal. Hindi pa lumilitaw ang ulo ay pinukpok na nang maraming sektor. Ganito rin ang nangyari nang isulong ito sa panahon ni dating President Joseph Estrada. Bumagsak si Estrada at kasamang natigbak ang ID system. Isang taon ang nakalipas, ang pagkakaroon na naman ng ID ng bawat Pilipino ang isinusulong.  Ang nagsusulong para muling buksan at pagdebatehan ang pagkakaroon ng ID ay ang Senate committee on constitutional amendments na pinamumunuan ni Sen. Edgardo Angara. Lumikha na si Angara ng technical group para magkaroon ng public hearing sa kontrobersiyal na isyu. Ang ID system na orihinal na inintroduced ni opposition Sen. Rodolfo Biazon sa ilalim ng Senate Bill 793 ay magre-require sa lahat ng Pilipino na mag-apply ng national ID sa kanilang local civil registrar.  Pangunahing dahilan kung bakit inilalatag ang pagkakaroon ng ID ay ang mabilis na pagsugpo sa kriminalidad at  katiwalian. Ganoon din para maging malinis ang election. Sa kabilang dako, ang mga bumabatikos sa ID system ay natatakot na ang pagkakaroon nito ay magiging mitsa ng pang-aabuso at pakikialaman ang pribadong pamumuhay.  Ang muling pagbuhay sa kontrobersiyal na ID ay nataon naman sa paglaganap ng terorismo. Ang Arroyo administration na kadaraos lamang ng unang taon noong January 20 ay pinahirapan nang napakaraming kaso ng kidnapping, carnapping, bank robberies at talamak na drug trafficking.   Dahil sa lumalalang kidnapping na isinasagawa ng Abu Sayyaf ay bumagsak ang turismo ng bansa at ngayo&#146;y kailangan pang hingin ang tulong ng Amerika para pulbusin ang mga bandido. Hindi lamang Amerika ang hiningan ng tulong ni GMA kundi pati ang Great Britain na dinalaw niya noong nakaraang linggo.   Hindi madali ang muling pagbuhay sa ID system at inaasahang muli na naman itong babagyuhin ng batikos. Maaaring lulutang na gagamitin ito sa pang-aabuso. Nararapat na pag-aralan ng mga mambabatas kung paano ito tatanggapin ng mga kumukontra. Ipaliwanag na mabuti. Hindi dapat  maging hilaw na hahantong sa muling pagbabasura.  Ipabatid na walang dapat ikatakot sa pagkakaroon ng ID at ang natatakot lamang ay &#145;yung mga may itinatago.  Anu&#146;t anuman, ang muling pagbuhay sa ID system ay maaaring ilatag ng mga nagsusulong para pag-usapan lalo ngayong marami ang naliligalig sa paglubha ng kriminalidad.
</body>
</article>

<article> 
 	<title>Sino sina Jaime Camacho at Peter Tamondong?</title>
 	<date>
 	 	<month>April</month>
 	 	<day>02</day>
 	 	<year>2001</year>
 	</date> 
 	<body>    Hindi mahirap sugpuin ang sugal sa Metro Manila at karatig pook kapag nagkaisa ang mga opisyal ng barangay at kapulisan. Pero paano kung ang mismong pinuno ng barangay ang protektor gaya sa Bgy. 1 Zone 1, Divisoria market, Tondo, Maynila na pinagpupugaran ng may 16 na video karera.  Sa impormasyong nakuha ng  mismong si Barangay Chairman Jaime Camacho ang tumatayong "protektor" at isang nagngangalang Peter Tamondong ang "financier" ng mga video karera sa nabanggit na lugar na sakop ng Western Police District (WPD) Station 2.  Itong si Tamondong ay may Isuzu Hi-Lander na may plate number WKK-615. Siya ay naging bodyguard ng isang    dating opisyal ng Manila City Hall at DILG na ngayon ay kumakandidato. Kapag nagkataon at makapuwesto na naman ang opisyal sa Maynila, siguradong palalawakin na nito ang modus operandi ng video karera ni Tamondong.  Ang masakit na tinatamaan ng mga video karerang ito ay mga estudyante. Sa umaga, makikitang mga estudyante ang naglalaro roon at sa hapon ay naman ay mga tricycle driver. Madali lamang itong makikita sapagkat nasa harapan ng nag-iisang karinderya sa Divisoria market  harap ng Kona Bldg. Padre Rada St. Tondo Manila.   Tinangka raw ng mga residente na isumbong sa Western Police District (WPD) Station 2 ang modus operandi ng video karera ni Tamondong subalit wala yatang tenga ang mga pulis sa nasabing presinto.  Galit na galit na raw ang mga misis sa kanilang mister na nagugumon sa video karera.  DILG Sec. Joey Lina, pakilusin mo naman ang Task Force Jericho sa naturang lugar bago maging sugapa sa sugal ang mga kabataang estudyante roon at pati ang kanilang mga ama.  Ayon pa sa impormasyon, tumatanggap daw ang ilang opisyal ng WPD Station 2 ng halagang P500 weekly  bawat video karera. Kayo na lang ang mag-calculator kung magkano ang inaabot nito.  Paki-paliwanag nga sa taumbayan ang laganap na video karerahan sa naturang lugar WPD District Director Nicolas Pacinos at sa bagong puwestong  Station Commander na si Supt. Bernardo Diaz.  Samantala sa Bacoor, Cavite naman na bayang pinamumunuan ni Mayor Jessie Castillo ay marami ang nagtatanong kung bakit hindi mapatigil ng magaling na mayor ang illegal bookies at jueteng sa may 74 na barangay dito.  Mayor Castillo, may impormasyon ang  na ginagamit daw ang inyong pangalan ni Lito Tamayo alias Amboy sa pangha-harass ng mga kabo at kubrador na sumapi sa kanilang grupo.  Isang nagngangalang alias Wowie na kasador sa sabungan ang pumalit naman kay Amboy bilang team leader ng task force.   Ang masakit pa nito Mayor Castillo, ginagamit ang Mayors task force ninyo sa koleksiyon ng illegal bookies ni Wowie.   Paki-imbestiga rin Mayor kung may katotohanan na may kumakalat na balita sa Bacoor na pinupuwersa ngayon nina Amboy at Wowie ang mga kabo at kubrador ng sugal na maka-remit ng malaking halaga dahil gagamitin sa kampanya sa darating na May 14 elections.  Mayor, baka naman may alam ka sa kanilang modus operandi ay nagbubulag-bulagan ka lamang.
</body>
 	<link>www.philstar.com/Article.aspx?articleId=121085&amp;publicationSubCategoryId=94</link>
</article>

<article>
<title>Kung Pinoy si Noah!!!</title>
<author>PANAGINIP LANG Ni Nixon T. Kua</author>
<date>
<month>June</month>
<day>17</day>
<year>2006</year>
</date>
<body>TAON 2005 at isang ordinaryong middle class Pinoy si Noah. Habang hirap na hirap siyang pagkasyahin ang kanyang patuloy na lumiliit na suweldo ay nagpakita sa kanya ang Diyos at sinabing: &quot;Pagkatapos ng isang taon ay bubuhos ang ulan at babahain ang buong Pilipinas. Gusto Kong gumawa ka ng isang malaking arko at isakay mo rito ang pares-pares na mga hayop at mga mag-asawang Pilipino sa ibat ibang kapuluan.&quot; Binigay ng DIYOS kay Noah ang specs ng Arko para hindi ito lumubog sa matinding baha at bagyong tatama sa Pilipinas at taos pusong tinanggap naman ng Pinoy ang kanyang responsibilidad na sagipin ang mga pinasasagip. Ilang araw bago dumating ang matinding bagyo ay baha ay muling nagpakita ang DIYOS kay Noah at tinanong ang huli kung ready na ba ang barkong pinagawa. Hindi makasagot si Noah na ikinagalit naman ng DIYOS. Inulit ng DIYOS ang tanong: &quot;Nasaan ang arkong pinagawa ko sa yo?&quot; Kesa sagutin ang tanong ng deretso ay nagpaliwanag si Noah at ito ang kanyang paliwanag: &quot;Patawarin po ninyo ako kung di ko natupad ang utos ninyo. Nagkaroon po nang malaking problema sa plano po ninyo. Kumuha po ako ng mayors permit dahil komo galing ang utos sa inyo ay dapat legal ang lahat pero ayaw ako bigyan ng aming alkalde kung hindi raw construction firm ng pamangkin niya ang gagawa. Okay na sana pero nasilip naman ng aming kongresista na ayaw pumayag at magpapatawag daw ng congressional inquiry unless magbibigay ng 30% ang kontratista. Ang mga manggagawang nakuha naman ni Noah ay nagtayo ng unyon at biglang nag-strike pagkatapos buyuin ng kanilang mga lider at sinamahan naman agad ng mga makakaliwang grupo na nag-rally sa laban sa lugar kung saan ginagawa ang barko dahil hindi raw makatarungan ang paraan ng pagpili ng sasakay at sasagipin mula sa malakas na malakas na bagyo at baha. Ride on rin ang mga bading at tibo dahil bakit mga normal na mag-asawa lang ang maaaring sumakay, unfair daw ito dahil pare-pareho namang Pilipino. Wala raw dapat discrimination laban sa &quot;third sex&quot;. Hindi nagpahuli ang civil society, nakisali rin sa gulo dahil may balita raw na ang pondong gagamitin sa paggawa ng arko ay galing sa donasyon ng mga galbing lords at malinaw na katas ito ng jueteng. Gusto rin nilang ilantad ang pangalan ng mga sasakay at tiyaking hindi kasama rito ang mag-asawang Bong Pineda, mag-asawang Armand Sanchez at iba pang mga kilalang gambling lords. Araw-araw headline sa pahayagan, radio at television kaya dapat bida rin ang mga senador na nagpatawag ng hearing &quot;in aid of legislation&quot;. Ayaw sanang sumipot ni Noah sa hearing at gagamitin niya sana ang Executive Order 464 pero hindi ubra dahil ordinaryong mamamayan lamang siya. Napilitan siyang tumestigo kung saan sinabi niya ang katotohanan na Diyos ang nagpapagawa ng arko pero laking gulat niya ng ideklara itong unconstitutional dahil maliwanag daw na hindi ginagalang ang separation of Church and State. Lumalaki ang gulo gaya pasok naman ang NBI at PNP na pinagdudukot ang limang tao na katulong ni Noah dahil mga komunista raw ang mga ito at ang tunay na pakay ay patayin si Madam Senyora Donya Gloria. Ang DOJ Secretary naman at ang National Security Adviser ay nag-isyu ng statement na maaaring gamitin ito sa isang coup plot na pangungunahan ng mga oposisyon. Dagdag pa ng NBI at PNP at pati ang AFP ay gagamitin ang arko ng mga Magdalo at mga elemento sa militar na hindi sang-ayon sa ginagawa ng Malaca&ntilde;ang. Itatakas daw dito si dating Pangulong Erap kung saan magtatayo ng government in exile. Walang magawa si Noah at pilit hinanap si Mike Defensor na dati niyang nakilala ng kongresista pa lang ito at madalas nakatambay sa Quezon Boulevard. Pinakiusapan niya itong idulog ang problema niya kay Madam Senyora Donya Gloria. Nagalit ho si Madam Senyora Donya Gloria dahil siya lang daw ang may karapatang kausapin ang Diyos. Walang ordinaryong Pilipino ang may ganoong karapatan. Pero pilit po akong nakiusap kay Mike Defensor at bumalik siya sa Malaca&ntilde;ang kung saan napapayag niya rin si Madam Senyora Donya Gloria sa kondisyong pipinturahan ang buong barko ng malaking larawan ni Madam Senyora Donya Gloria na may slogan na &quot;Towards a Strong Republic&quot; at &quot;GMA Cares&quot;. Buong akala ko ho ay ayos na pero laking gulat ko nang dumating naman si Jose Pidal at hindi daw dapat na mag-asawa lamang, papaano raw ang best friend niyang si Vicky. Sundan pa ng temporary restraining order mula sa Korte kaya heto po, wala pa rin ho ang arko. Ni hindi pa ho maumpisahan. Mga 10 taon siguro bago matapos,&quot; paliwanag ni Noah. Iiling-iling ang Diyos at sinabing: &quot;di bale, hindi na kailangan wasakin ang bansang ito. Hayaan ko na lang kayong sumira nito.&quot; Kuwento ho yan galing sa isang nag-e-mail sa akin. Kathang-isip ng sumulat pero nakakatuwa, bagamat tunay na mga suliranin. Typical Pinoy, dinadaan na lang natin sa tawa pero tunay na problemang walang lunas  parang cancer. * * * Para anumang reaksyon o kumento, o e-mail sa nixonkua@yahoo.com o mag text sa 09272654341.</body>
<link>http://www.philstar.com/Article.aspx?articleId=342397&publicationSubCategoryId=94</link>
</article>

<article>
<title>Hindi public service ang ginagawa nina Gov. Deloso at kapatid niyang si Anggol</title>
<author>BANAT NI BATUIGAS Ni Bening Batuigas</author>
<date>
<month>August</month>
<day>03</day>
<year>2008</year>
</date>
<body>HABANG hindi kumikilos si Zambales Gov. Amor Deloso laban sa illegal mining ng kompanya ni Baby Bueno sa Sta. Cruz, lumalakas ang ugong sa probinsiya niya na siya ang protector ng illegal na gawain nito. Ang Bureau of Mines and Geosciences sa Region 3 ay nagpalabas na ng cease and desist order laban sa kompanya ni Bueno na presidente ng Coady International Trading Corp. subalit hindi nito pinapansin. At hindi lang si Deloso ang tinatawag ng constituents niya na protector ni Baby Bueno kundi maging ang kapatid niya na si Anggol Deloso na hepe naman ng Provincial Mining Regulatoty Board (PMRB). Magkano ba talaga ha Gov. Deloso at Boss Anggol Sirs? Bakit ayaw n’yong kumilos laban sa kompanya ni Baby Bueno na maliwanag namang pumapatay ng kalikasan at ng mining industry sa Zambales? He-he-he! Hindi public service ang ginagawa nina Governor Deloso at kapatid na si Anggol kundi bulsa service, di ba mga suki? Mahuhusgahan din si Deloso sa darating na election. Para mabigyan kayo ng background mga suki, si Ma. Remedios Bueno-Coady alyas Baby Bueno, Veronica Coady, Baby Bueno Coady, ay nakulong ng pitong taon sa Tam Lim prison sa Hong Kong dahil sa kasong pag&shy;patay. Sa paglaya niya, nagsumikap siyang magba&shy;gumbuhay at hindi naman sana masama ‘yan, di ba mga suki? Kaya lang, naging kontrabidang muli si Baby Bueno mga suki dahil ang nilinya niya ay ang “pumatay nga ng kalikasan at ng mining industry sa Zambales.” Ang masakit pa, hindi kinikilala ni Baby Bueno ang kautusan ng BMG sa Region 3, at ibig sabihin nito me malakas siyang protector, di ba mga suki? Kayo ba ‘yon, Gov. Deloso at kapatid na Anggol Sirs? Kung ayaw ng magkapatid na Deloso na kamuhian sila ng taga-Zambales, dapat pitikin na nila ang kompanya ni Baby Bueno palabas ng probin&shy; siya, di ba mga suki? Bakit “binebeybi” ng mag-utol na Deloso si Baby Bue&shy; no? Naitanong ko ito mga suki kasi nga kahit buhul-buhol ng katiwalian ang mga umano’y transactions ni Baby Bueno aba hindi naman kumikilos ang Delo&shy;so brothers na mapatigil ang illegal n’ya. At bakit dinidedma ni Baby Bueno ang cease and desist order ng BMG sa Region 3? Mali&shy;ban kaya sa magkapatid na Deloso eh me iba pang padrino si Baby Bueno? He-he-he! Huhubaran ko ng mascara ang mga taong nasa likod ni Baby Bueno mga suki? Sa lahat ng beybi, si Ba-by Bueno ang nakakatakot. Kaya natatakot ang taga-Zambales dahil baka sa kahuhukay niya ng minahan sa Sta. Cruz, aba baka sila ang mailibing nang buhay sa hukay. At para maiwaglit sa isipan ng taga-Zambales na ang magkapatid na Deloso ang protector ni Baby Bue&shy; no, dapat sigurong kumilos sila para ipa-implement&nbsp;&nbsp;&nbsp; ang cease and desist order ng BMG sa Region 3, di ba mga suki? Abangan!</body>
<link>http://www.philstar.com/Article.aspx?articleId=76915&publicationSubCategoryId=94</link>
</article>

<article>
<title>Harapin na lahat!</title>
<author>K KA LANG? Ni Korina Sanchez</author>
<date>
<month>October</month>
<day>03</day>
<year>2011</year>
</date>
<body>PANAHON na para harapin ni dating Benjamin Abalos Sr. ang lahat ng paratang sa kanya. Panahon na para mabagsakan na ng hustisya ang dating mayor ng Mandaluyong, na tao pa man din ni dating President Corazon Aquino. Ano ang nangyari sa kanya at napunta mula sa pinagkatiwalaan ni Madame Cory para gabayan ang siyudad ng Mandaluyong, sa patong-patong na akusasyon ng katiwalian, at ngayon utak sa likod ng pandaraya sa eleksyon! Totoo nga ba na kinakain ng sistema ang kahit sino? Kahit isang tuwid na tao? Napakaraming akusasyon at paratang na binabato kay Abalos Sr. Ang pinaka-grabe ay ang anomalya sa naunang computerization sana ng eleksyon, na ngayo’y nabubulok na lang ang mga biniling kagamitan sa mga bodega ng Comelec. Hanggang ngayon ay wala pang nananagot sa anomalyang iyon. Tapos nandiyan ang kanyang sikat na bulong kay Romulo Neri na “Sec., may two hundred ka dito”. Kasama na diyan ang kanyang paglalakad sa isang kasunduang ZTE/NBN, sa panahon pa ng eleksyon kung saan siya ang chairman ng Come&shy;lec! Anong ginagawa niya’t inaasikaso niya ang isang kasunduan, kung siya dapat ang namumuno sa operasyon ng Comelec dahil may eleksyon? At ngayon, ang mga paratang na siya ang nasa likod ng mga pandaraya noong halalan ng 2007, baka pati na rin noong 2004, ayon sa ilang testigong lumulutang nga ngayon sa ilalim ng proteksyon ng administrasyong Aquino! Makapangyarihan si Abalos Sr. Sa loob ng 25 taon ay tila nagkaroon siya ng isang kaharian sa Mandaluyong. Isa siya sa mga political dynasties na may hawak sa isang siyudad. Anak na nga niya ang kasalukuyang mayor. Kay Jun Lozada mismo nanggaling ang pahayag na wala naman siyang kaharian tulad ni Abalos noong nakipagsapalaran siya sa mga pagdinig sa Senado hinggil sa ZTE/NBN! Noong administrasyon ni Gloria Arroyo, tila hindi magalaw si Abalos Sr., kahit may testigo pa sa kanyang pagbanggit ng suhol na P200 milyon. Iba na ang administrasyon ngayon. Hinihintay na ng mamamayan kung ano ang mangyayari sa katulad ni Abalos na patong-patong na ang mga paratang at akusasyon. Pagod na ang mamamayan sa mga pagdinig sa Senado at sa Kamara. Kailangan makasuhan na, at malaman na sa korte kung mapapatawan na nga ng hustisya para sa mga inaakusa sa kanya. Laging naririnig ang kasabihang “weather-weather lang iyan”. Masama rin lang lagi ang panahon ngayon, kaya baka masama na rin ang panahon para kay Abalos Sr.! Kailangan nang harapin ang lahat!</body>
<link>http://www.philstar.com/Article.aspx?articleId=733291&publicationSubCategoryId=94</link>
</article>

</data>