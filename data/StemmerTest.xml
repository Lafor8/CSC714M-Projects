<?xml version="1.0" encoding="ISO-8859-1" ?>
<data>

<article>
<title>Bicol Region binayo ni Reming!</title>
<author>Nina Angie Dela Cruz, Joy Cantos, Lilia Tolentino At Butch Quejada</author>
<date>
<month>December</month>
<day>01</day>
<year>2006</year>
</date>
<body>Matinding hagupit ang ipinatikim ng super typhoon Reming sa Bicol Region kahapon kung saan nagdulot na ng total blackout at pagbaha sa naturang lugar. Bahagya namang nagbago ng direksiyon si Reming at sinasasabing hindi na direktang tatama ang mata ng bagyo sa Metro Manila. Gayunman, sinabi ng PAGASA na hindi dapat maging kampante ang lahat dahil makakaranas pa rin ng malakas na pag-ulan at pagbugso ng hangin ngayong araw sa Kamaynilaan. Sinabi ni Nathaniel Cruz, climatologist ng PAGASA, patuloy na binabayo ni Reming ang Kabikulan taglay ang lakas ng hangin na 190 kilometro bawat oras at may pagbugso hanggang 265 kilometro bawat oras. Ngayong araw ay patungo ang bagyo sa Batangas at Mindoro.Dakong alas-12 ng tanghali kahapon ng magsimulang manalasa ang bagyo sa Bicol. Nagbagsakan at nagkabuhul-buhol ang power at communication lines sa Naga City at Camarines Norte, gayundin sa Quezon provinces, Marinduque at Burias Island. Nakataas pa rin ang signal no. 4 sa Catanduanes, Albay, Camarines provinces, southern Quezon, Marinduque at Burias island. Signal no. 3 sa Sorsogon, Oriental Mindoro, Batangas, rest of Quezon at Polillo island; Signal no. 2 sa Aurora, Masbate, Romblon, Occidental Mindoro, Lubang island, Cavite, Laguna, Rizal, Bulacan, Bataan, Metro Manila at northern Samar. Signal no. 1 sa Zambales, Pampanga, Tarlac, Pangasinan, Nueva Vizcaya, Nueva Ecija, Quirino, Isabela, rest of Samar, Calamian group, Biliran island, Aklan at Capiz. May 47 pamilya sa Legaspi City at Naga ang inilikas habang may 1,000 pasahero ang na-stranded sa Matnog Port sa Sorsogon at Tabaco City port sa Albay. Kahapon ay kinansela rin ng airline companies ang kanilang mga flights sa paglapag at paglipad sa NAIA at Domestic airport kaya daan-daang pasahero ang na-stranded . Wala pang naiulat na namatay o nasaktan sa nasabing bagyo. Nagbabala ang&nbsp;PAGASA sa mga residenteng nasa tabi ng bundok na lumikas sa mas mataas na lugar at ugaliing mapagmasid sa paligid upang makaiwas sa flashfloods at landslides.</body>
<link>http://www.philstar.com/Article.aspx?articleId=372730&publicationSubCategoryId=92</link>
</article>
<article>
<title>4M kabataan nagyo-yosi</title>
<author></author>
<date>
<month>June</month>
<day>01</day>
<year>2008</year>
</date>
<body>Umabot na sa 4-milyong kabataan ang naninigarilyo noong nakaraang taon kung saan 2.8 milyon ang lalaki at 1.2 milyon ang babae. Ayon kay Dr. Yolanda Oliveros, director ng DOH-National Center for Disease and Prevention Control, ang nasabing bilang ng mga kabataang Pinoy ay batay sa isinagawang pag-aaral ng Global Youth Tobacco Survey (GYTS) na pinondohan ng World Health Organization kung saan 5,900 estudyante sa buong bansa ang kinapanayam sa paninigarilyo.&nbsp; Ikinokonsidera naman ni Oliveros na isang hamon sa pamahalaan at sa&nbsp; DOH na iligtas ang mga kabataan sa paninigarilyo na target ng tobacco industry. “We have to look into this critical concern to save the youth from being hook in cigarette smoke,” sabi ni Oliveros. (Doris Franche)</body>
<link>http://www.philstar.com/Article.aspx?articleId=65206&publicationSubCategoryId=92</link>
</article>


<article>
<title>Si Espina kaya?</title>
<author>BANAT NI BATUIGAS Ni Bening Batuigas</author>
<date>
<month>September</month>
<day>01</day>
<year>2012</year>
</date>
<body>ANG ka-textmate ni President Noynoy Aquino na si Chief Supt. Leonardo “Dindo” Espina, hepe ng Highway Patrol Group (HPG), ang maugong na susunod na NCRPO chief. Napipinto kasing umangat ng puwesto si NCRPO chief Dir. Alan Purisima dahil sa maagang pag-non duty status ni Dep. Dir. Gen. Art Cacdac, Deputy Chief for Administration (DCA) ng PNP sa September&nbsp;5. Halos araw-araw kung mag-text si Espina kay P-Noy kaya’t first name basis siya kung tawagin nito tuwing magkikita sila. Kung sabagay, walang kuwenta naman ang mga text ni Espina dahil karamihan dito ay “Kumusta ka,” o “Ingat”. Minsan naman ang laman ng text ay ang mga accomplishment (kuno) ni Espina sa car theft syndicates. Kahit walang kuwenta ang mga text ni Espina kay P-Noy, mapipremyuhan siya. Ibang style ng pagsisipsip ni Espina na dapat tularan ng ibang opisyal ng PNP. Maaring malaki ang lamang ni Espina subalit hindi pa siya nakakasiguro na maging NCRPO chief hanggang wala pa ang turnover ng command nga. Umuugong din ang mga pangalan ng iba pang kandidato na kung susuriin ang mga kuwalipikasyon ay mas maganda pa kay Espina. Kasama sa listahan para maging NCRPO chief sina Dir. Felipe Rojas ng Directorate for Research and Development (DRD), Chief Supt. Marcelo Garbo ng PRO7 at Chief Supt. Ed Ladao ng PRO3. Sina Rojas, Espina at Garbo ay miyembro ng Philippine Military Academy (PMA) Class ’81, samantalang si Ladao ay Class ’82. Kung seniority ang pag-uusapan, lamang si Rojas dahil two-star rank na siya. At kung titingnan naman ang bio-data ng contenders, ay si Rojas pa rin ang lamang dahil sa mga accomplishments niya. Ilang beses din kasing naging “Best-Best” si Rojas, hindi lang ng NCRPO kundi maging ng buong PNP noong hepe pa siya ng San Pablo City at Marikina City police. Si Garbo ay no-nonsense officer din at si Ladao ay “close” din kay P-Noy. Subalit sa tingin ng mga kausap ko, ang minimithing puwesto ni Ladao ay ang CIDG. Ang paghirang ni P-Noy kay Mar Roxas bilang DILG secretary ay maaring maging dahilan para mag-iba ang hangin sa pagpili ng NCRPO chief. Ang PNP ay nasa ilalim ng pangangasiwa ng DILG kaya kung ako si Roxas ang itatalaga kong NCRPO chief ay aking mga katsokaran. At sino kina Espina, Rojas, Garbo at Ladao ang malakas kay Roxas? Ka-textmate din kaya ni Espina si Roxas? Baka naman si Rojas ang papalarin dahil malapit na kamag-anak niya ang kababayan kung si Roxas! Abangan!</body>
<link>http://www.philstar.com/Article.aspx?articleId=844015&publicationSubCategoryId=94</link>
</article>

<article>
<title>'Utak sa Dacer tukoy na' - NBI</title>
<author>Grace Amargo at Joy Cantos</author>
<date>
<month>April</month>
<day>01</day>
<year>2001</year>
</date>
<body>
    
ipinagsama
pagmumulta
tumawag
kautusang
katarungang
sama-sama
lingkod-bayan
isang
marangal
mangaral
marating
mararating
kautusang
kinalaman
kaalaman
naglalaman
    
tauhan
takbuhan
takbuhin
patayin
patayan
pagpripritohan
magpipritohan
pagtahitahimik

</body>
<link>http://www.philstar.com/Article.aspx?articleId=126268&publicationSubCategoryId=92</link>
</article>

</data>